王女 五十八岁 一九五三年五月二日
据述肝胃不和业已多年，但从前轻微尚能支持，自去年十月起便
觉加重，肠胃翻腾上攻为患，汨汨有声，因而胀满难受，食物少而消
化力薄，腰部亦酸，小溲少而红，大便干结非润不下。肝热太甚，肝
肾两虚，血因之不调，致成此候。为日已久，当从本治，小心将护为
要。
空沙参[四钱] 真郁金[三钱] 制乳没[各三钱] 大腹皮[三钱] 佛手片[三钱] 焦
鸡金[三钱] 五味槟榔[三钱] 盐黄芩柏[各三钱] 淡苁蓉[五钱] 细生地[四钱] 肥知
母[三钱] 车前子[四钱] 甘草梢[三钱] 生荸荠[三枚，捣]
二诊 五月七日
服前方溲已不红，大腹略畅，惟腹胀如故，气往上冲则中脘作
痛，胃纳不甘。病根太深，既有小效，仍当依法加减再进，小心将护
为要。
灵磁石[五钱，先煎] 北沙参[四钱] 苦杏仁[三钱，去皮尖，捣] 真郁金[三钱]
大腹皮[三钱] 制乳没[各三钱] 盐砂仁[三钱] 酒黄芩[三钱] 淡苁蓉[八钱] 细生地
[五钱] 生白芍[四钱] 甘草梢[三钱] 生藕节[三枚] 生荸荠[三枚，捣]
三诊 五月十四日
依前方加生黄芪三钱，全当归三钱，真郁金二钱，桑寄生四钱，
再进。
四诊 五月二十一日
据述服药后中宫觉发饱，二便已见调，腹胀亦轻，然必得虚恭始
安。既有小效，仍当依法再进，调理肠胃。
台党参[三钱] 焦鸡金[三钱] 佛手片[三钱] 淡苁蓉[四钱] 炒栀子[三钱] 火麻
仁[四钱] 粉丹皮[三钱] 真郁金[三钱] 酒黄芩柏[各三钱] 全当归[三钱] 杭白芍[三
钱] 甘草梢[三钱] 生藕节[五枚]
五诊 五月三十一日
据述昨日午后三点钟曾吐血数口，其色发乌。当系肝热犯胃，邪
火上炎之故，法当清化，仍兼调二便，小心将护为要。
空沙参[四钱] 肥知母[三钱] 川贝母[三钱] 天麦冬[各三钱] 细生地[四钱] 炒
黑栀子[三钱] 杜牛膝[三钱] 粉丹皮[三钱] 血余炭[三钱，布包] 全当归[四钱] 赤芍
苓[各三钱] 酒黄芩柏[各二钱] 甘草梢[二钱] 鲜茅根[一两] 生藕节[三枚]
http://www.huabeing.com/tcm/MCase?MENTRY_ID=174734785
