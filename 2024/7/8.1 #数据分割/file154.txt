王男 七十一岁 一九五三年十一月十六日
据述咳嗽兼喘已久，且有痔疮溃破，久不收口，时时有水流出，但不甚多，小溲黄短，
胃纳不佳，中气不舒。此肺肾两虚，肝胃不和，故见此候。病已多年，既久且深，不易收速
效，疏方照服，得效再议。
灵磁石[五钱，先煎] 老黄芪[五钱] 潞党参[四钱] 土炒苍术[三钱] 川贝母[三钱] 抱木茯神[四钱]嫩白前[二钱] 炙百
部[三钱] 野百合[四钱] 制乳没[各三钱] 北五味[二钱] 盐砂仁[二钱] 生甘草[二钱] 干藕节[三枚]
二诊 十二月十五日
气血两亏，患痔多年，肛门溃破，时有水出，小溲短少，胃纳不旺，中气不调。曾投补
肺肾之汤剂数帖，服后甚安，拟以膏剂常服调理。
老箭芪[一两] 潞党参[一两] 於潜术[八钱] 全当归[一两] 赤白苓芍[各八钱] 干地黄[二两] 山萸肉[一两，去核] 制乳没
[各五钱] 北五味[七钱] 炒栀子[一两] 粉丹皮[八钱] 酒黄芩柏[各七钱] 枸杞子[一两] 甘菊花[八钱] 生甘草[八钱]
上药拣上品药材，加水十大碗，浓煎取汁去渣，加冰糖四两，徐徐收膏，瓷缸装储。每
早晚各取一汤勺，温开水冲服，如遇感冒暂停。
http://www.huabeing.com/tcm/MCase?MENTRY_ID=174734699
